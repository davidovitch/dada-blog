Title: Over democratie, radicalisering en een perspectief daarop
Date: 2015-01-17 18:00
Tags: wind energy
Category: blog
Slug: democratie-radicalisering-perspectief
Author: David Verelst
Summary: Enkele observaties over democratie, extremisme en de noodzaak van het behouden van een breed perspectief.


In de nasleep van de Charlie Hebdo aanslagen, en de geneutraliseerde terreurcel
in Vervier, vond ik het toepasselijk enkele observaties via een publiek kanaal
te delen. Daarbovenop, een kanaal dat niet ontsiert wordt door advertenties, of
dat tot doel heeft uw doen en laten te volgen voor haar eigen gewin (een licht
sarcastische knipoog naar Facebook en konsoorten).


Democratie
----------


[Jan Blommaert](https://jmeblommaert.wordpress.com/) maakt enkele interessante
bedenkingen over hoe een krampachtig repressief antwoord op terreur dreigingen
de democratie fundamenteel uithollen. Het minste wat men daarover kan zeggen is
dat het ironisch is: het uithollen van democratisch verworven vrijheden om de
vrije democratie te beschermen. Hier is het artikel: 
[Ik ben niet bang, want ik ben democraat](https://jmeblommaert.wordpress.com/2015/01/16/ik-ben-niet-bang-want-ik-ben-democraat/).
Misschien klinkt het stuk hier en daar wat "radicaal", maar het bied voldoende
interessante stof om de discussie wat breder te kaderen.

Dit ironisch gegeven is ook De Morgen niet ontgaan met het volgend stuk:
[Europa's opmerkelijke antwoord op de aanslag op vrije meningsuiting: meer internetcensuur](http://www.demorgen.be/technologie/europa-s-opmerkelijke-antwoord-op-de-aanslag-op-vrije-meningsuiting-meer-internetcensuur-a2179152/).
Mijn eerste, eerder impulsieve reactie na het lezen van dit artikel:

> zucht, zucht, DIEPE zucht...anders doen we aan nog meer politieke
symptoombestrijding?!


Radicalisering
--------------

Maar wat is dat eigenlijk, die radicalisering, waar we het allemaal zo gratuit 
over hebben? Patrick Loobuyck, moraalfilosoof aan de Universiteit Antwerpen en
de UGent, schreef er een interessant opiniestuk over in De Morgen:
[Radicalisme is pas problematisch als men met geweld zijn overtuiging ook wil opleggen](http://www.demorgen.be/opinie/radicalisme-is-pas-problematisch-als-men-met-geweld-zijn-overtuiging-ook-wil-opleggen-a2184737/).
Omdat ik vind dat de conclusie het heel helder samenvat, geef ik die hier nog eens:

> Om kort te gaan, we kunnen radicale en fundamentalistische mensen vervelend
vinden en we hebben de vrijheid om ook als samenleving op hen in te praten - en
eenmaal er geweld in het geding is, moet politie en gerecht ingrijpen. Maar wat
kunnen we doen om te verhinderen dat radicale mensen de stap zetten naar geweld?
Dit is misschien wel de wezenlijkste vraag waar we nog het minst een duidelijk
antwoord op hebben.

Blommaert sluit zijn stuk (dat ik onder hierboven onder Democratie eerder aanhaalde)
af met een anekdote van Dyab Abou Jahjah (niet mijn
grootste vriend maar de man heeft hier wel een punt ben ik bang): vanwege zijn
raciale uiterlijk werd hij, aan zijn eigen voordeur, door de politie onder schot
gehouden. Het incident haalde De Standaard
([Agenten viseerden me om mijn afkomst](http://www.standaard.be/cnt/dmf20150116_01477301)),
en staat meer uitvoerig beschreven op Facebook
([link](https://www.facebook.com/dyab.aboujahjah.5?fref=ts])).
Dit is nu reeds de realiteit in België, en ik denk dat Homans de bal flagrant 
misslaat in 
[Homans (N-VA): "Radicalisering staat los van discriminatie"](http://www.demorgen.be/binnenland/homans-n-va-radicalisering-staat-los-van-discriminatie-a2185421/).
Hoe kan dit soort racisme, stigmatisering, en een overijverige politie (laten
we ons vriendelijk uitdrukken) niet leiden tot frustratie, radicalisatie en 
een gewelddadige tegenreactie van de betrokkene?

lectrr maakte er een leuke kartoon van op Twitter:

<blockquote class="twitter-tweet" lang="en-gb"><p>
<a href="https://twitter.com/hashtag/cartoon?src=hash">#cartoon</a>: 
<a href="https://twitter.com/hashtag/aboujahjah?src=hash">#aboujahjah</a>
 tegengehouden door de politie <a href="http://t.co/BvYS1U3GEX">pic.twitter.com/BvYS1U3GEX</a></p>
 &mdash; lectrr (@lectrr) <a href="https://twitter.com/lectrr/status/556368017668710400">January 17, 2015</a></blockquote>
<script async src="//platform.twitter.com/widgets.js" charset="utf-8"></script>

Perspectief
-----------

Hoe zit dat eigenlijk met die families van die Syriëstrijders? Zijn dat eigenlijk
wel mensen? En uit wat voor een omgeving komen die, in België geboren en getogen
radicalen? Journaliste Saskia Vannieuwenhove hield hierover een interessante en
aangrijpende speech in Gent, naar aanleiding van de Charlie Hebdo aanslagen.
Nalezen kan [hier](https://svannieuwenhove.wordpress.com/2015/01/11/charlie/)

Enkele quotes:

> Kinderen van negen, tien, elf jaar die niet begrijpen waarom hun oom of vader
of broer is vertrokken. Gaan we tegen deze kinderen blijven zeggen “ge moet maar
uw verantwoordelijkheid nemen?” en al die groots klinkende repressiemiddelen
inzetten of gaan wij, allemaal samen, onze verantwoordelijkheid nemen en ook
deze kinderen omarmen, naar hun vragen luisteren en zorgen dat ze niet in die
risicocirkel blijven zitten van radicalisering?"

> De afschuwelijke feiten die deze week in Parijs gebeurd zijn zijn geen louter
verhaal van wij-zij. Het is geen verhaal van de grote boze wereld versus het
westen. Het is geen verhaal van de islam. Het is een verhaal waar we op een
afschuwelijke manier hebben gezien wat ontworteling en uitsluiting en
‘van ons erf’ met mensen kan doen.

